<?xml version="1.0" encoding="utf-8" ?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="lv" >
<head>
	<meta http-equiv="Content-Type" content="application/xhtml+xml; charset=utf-8" />
	<meta name="viewport"
		content="width=device-width, height=device-height, initial-scale=1.0" />
	<link xmlns="" rel="stylesheet" type="text/css"
		href="../styling/Gray-colour-scheme.css" />
	<link xmlns="" rel="stylesheet" type="text/css" href="../styling/mltr.css" />
	<link xmlns="" rel="stylesheet" type="text/css" href="../styling/legal_mcommon.css" />
	<title>Ierobežotā garantija Kontinentālajā Ķīnā</title>

</head>
<body id="">
	<div class="header">Svarīga informācija</div>
	<h1>Ierobežotā garantija Kontinentālajā Ķīnā</h1>
<div>
  <p>Saskaņā ar šīs ierobežotās garantijas nosacījumiem uzņēmums Sony Mobile Communications Inc. vai attiecīgā vietējā filiāle garantē, ka šai ierīcei iegādes brīdī un 1 gadu pēc iegādes nebūs ar konstrukciju, materiālu un ražošanu saistītu defektu. Visiem kopā ar šo ierīci piegādātajiem oriģinālajiem piederumiem ir piemērojama garantija, kā to nosaka vietējā politika attiecībā uz mobilo ierīču materiālu kaitīguma mazināšanu, to atkārtotu izmantošanu un pārstrādi (“3R” princips).</p>
  <p>Ja garantijas periodā standarta lietošanas un apkopes gaitā šī ierīce pārstāj darboties ar konstrukciju, materiālu un ražošanu saistītu defektu dēļ, Sony pilnvarotie izplatītāji vai apkopes partneri valstī/reģionā, kurā iegādājāties izstrādājumu, pēc saviem ieskatiem remontē vai nomaina izstrādājumu, vai arī atlīdzina ierīces iegādes maksu saskaņā ar šeit norādītajiem nosacījumiem un noteikumiem, patērētāju likumu vai vietējo “3R” politiku attiecībā uz mobilajām ierīcēm.</p>
  <p>Ierīces remonta vai nomaiņas laikā daži personiskie iestatījumi, lejupielādētie materiāli un cita informācija var tikt zaudēta. Pašlaik uzņēmumam Sony atsevišķu lejupielādētu materiālu dublējumkopijas izveidot neļauj piemērojamie likumi, citi normatīvie akti vai tehniskie ierobežojumi. Sony neuzņemsies atbildību par jebkādu zaudētu informāciju un neatlīdzinās šādu veidu zaudējumus. Pirms ierīces nodošanas remontam vai nomaiņai vienmēr izveidojiet visas ierīcē saglabātās informācijas — lejupielādētu materiālu, kalendāra un kontaktinformācijas — dublējumkopijas.</p>
  <p>Ja Sony remontē jūsu ierīci, konkrētajam izlabotajam bojājumam vai nomainītajai ierīcei tiek piešķirta garantija uz atlikušo sākotnējās garantijas periodu vai trīsdesmit (30) dienām pēc remonta datuma — atkarībā no tā, kurš no šiem periodiem garāks. Remontam var tikt izmantotas funkcionāli līdzvērtīgas detaļas vai ierīces. Nomainītās daļas vai sastāvdaļas kļūst par Sony īpašumu.</p>
</div>
</body>
</html>