<?xml version="1.0" encoding="utf-8" ?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="el" >
<head>
	<meta http-equiv="Content-Type" content="application/xhtml+xml; charset=utf-8" />
	<meta name="viewport"
		content="width=device-width, height=device-height, initial-scale=1.0" />
	<link xmlns="" rel="stylesheet" type="text/css"
		href="../styling/Gray-colour-scheme.css" />
	<link xmlns="" rel="stylesheet" type="text/css" href="../styling/mltr.css" />
	<link xmlns="" rel="stylesheet" type="text/css" href="../styling/legal_mcommon.css" />
	<title>Ισραήλ (IL)</title>

</head>
<body id="">
	<div class="header">Σημαντικές πληροφορίες</div>
	<h1>Ισραήλ (IL)</h1>
<div>
  
    <p>Οι παρούσες πληροφορίες βασίζονται κυρίως στα στοιχεία που δημοσιεύονται από τις επίσημες αρχές του κράτους του Ισραήλ (Υπουργείο Υγείας, Υπουργείο Προστασίας του Περιβάλλοντος και Υπουργείο Επικοινωνιών). Συνιστάται να λάβετε ενημερωμένα στοιχεία από το website του Υπουργείου Υγείας και να ενεργείτε βάσει των συστάσεών του. Η διεύθυνση web είναι <a href="https://www.health.gov.il">www.health.gov.il</a>.</p>
  
  <div class="nested1">
<h2>Δελτίο για την ακτινοβολία που εκπέμπεται από εξοπλισμό κινητής ραδιοτηλεφωνίας τελικού χρήστη (στο εξής: "κινητή συσκευή") - Περίληψη οδηγιών που έχουν εκδοθεί από το Υπουργείο Υγείας</h2>
<div>
  <ul>
    <li>
<span class="li-content">Να χρησιμοποιείτε ηχείο ή καλωδιακό προσωπικό σετ ακουστικών με μικρόφωνο ή ακουστικών (όχι ασύρματα).</span>
</li>
    <li>
<span class="li-content">Να κρατάτε την κινητή συσκευή μακριά από το σώμα σας.</span>
</li>
    <li>
<span class="li-content">Να περιορίζετε τον αριθμό και τη διάρκεια χρήσεων.</span>
</li>
    <li>
<span class="li-content">Να αποφεύγετε τη χρήση της συσκευής σε περιοχές όπου δεν έχετε ικανοποιητική ισχύ σήματος.</span>
</li>
    <li>
<span class="li-content">Να αποφεύγετε τη χρήση της συσκευής σε μέρη όπως ασανσέρ και τρένα, όπου η ηλεκτρομαγνητική θωράκιση προκαλεί παρεμβολές στη λήψη σήματος.</span>
</li>
    <li>
<span class="li-content">Να αποφεύγετε τη χρήση της συσκευής κατά την οδήγηση και να τηρείτε πάντοτε τις σχετικές διατάξεις του νόμου.</span>
</li>
    <li>
<span class="li-content">Να τηρείτε τους κανόνες με ιδιαίτερη προσοχή όταν εμπλέκονται παιδιά και να τα καθοδηγείτε προσεκτικά σχετικά με την ασφαλή χρήση των κινητών συσκευών.</span>
</li>
    <li>
<span class="li-content">Να περιορίζεται η χρήση κινητών συσκευών από παιδιά.</span>
</li>
    <li>
<span class="li-content">Να χρησιμοποιείτε αξεσουάρ που περιορίζουν την έκθεση σε ακτινοβολία, όπως ηχεία ή καλωδιακό (και όχι ασύρματο) σετ ακουστικών με μικρόφωνο.</span>
</li>
    <li>
<span class="li-content">Να έχετε υπόψη σας ότι ζημίες, επιδιορθώσεις ή τροποποιήσεις επί της αρχικής διαμόρφωσης της κινητής συσκευής ενδέχεται να μεταβάλλουν το επίπεδο της εκπεμπόμενης ακτινοβολίας.</span>
</li>
  </ul>
</div>
</div>
  <div class="nested1">
<h2>Τι είναι μια κινητή συσκευή;</h2>
<div>
  <p>Μια κινητή συσκευή είναι μια συσκευή που καθιστά δυνατή την ασύρματη ηλεκτρονική επικοινωνία μέσω ραδιοκυμάτων. Για τον σκοπό αυτό, η συσκευή είναι εξοπλισμένη με ένα δέκτη και έναν πομπό, οι οποίοι διατηρούν τη σύνδεσή της με τον κοντινότερο σταθμό βάσης στη γειτονική περιοχή, όπου και λαμβάνει χώρα η μετάδοση του ραδιοσήματος και όπου βρίσκονται οι κεραίες λήψης.</p>
  <p>Οι κεραίες στον σταθμό βάσης καθώς και η κινητή συσκευή παράγουν ραδιοεκπομπές στα πλαίσια της διαδικασίας της κινητής τηλεφωνίας. Το επίπεδο της ακτινοβολίας που εκπέμπεται από την κινητή συσκευή είναι χαμηλότερο από εκείνο που εκπέμπεται από το κέντρο μετάδοσης κινητής τηλεφωνίας (σταθμό κινητής τηλεφωνίας) αλλά καθώς συνήθως κρατείται ακριβώς δίπλα στο σώμα του χρήστη, η ραδιοκυματική ενέργεια απορροφάται απευθείας από την κεραία της κινητής συσκευής. Η συσκευή λειτουργεί σε ένα εύρος συχνότητας μεταξύ 800 έως 2.200 MHz. Η μέγιστη έξοδος των περισσότερων κινητών συσκευών σε χρήση αυτή την περίοδο ανέρχεται σε 0,6 watt.</p>
</div>
</div>
  <div class="nested1">
<h2>Τι είναι η εκπομπή ραδιοκυμάτων;</h2>
<div>
  <p>Ακτινοβολία είναι η διαδρομή της ενέργειας μέσω χώρου ή ύλης. Η ακτινοβολία μπορεί να κατηγοριοποιηθεί ως εξής σύμφωνα με την εκπεμπόμενη ενέργεια:</p>
  <ul>
    <li>
<span class="li-content">Ιονίζουσα ακτινοβολία (μεταφέρουσα αρκετή ενέργεια ώστε να μεταβάλλεται η δομή των ατόμων ή μορίων με την αποδέσμευση ηλεκτρονίων, όπως για παράδειγμα, οι ακτίνες Χ)</span>
</li>
    <li>
<span class="li-content">Μη ιονίζουσα ακτινοβολία (μη μεταφέρουσα αρκετή ενέργεια ώστε να μεταβάλλεται η δομή των ατόμων ή μορίων με την αποδέσμευση ηλεκτρονίων, όπως για παράδειγμα, τα ραδιοκύματα)</span>
</li>
  </ul>
  <p>Τα ραδιοκύματα αποτελούν μη ιονίζοντα ηλεκτρομαγνητικά κύματα, των οποίων η συχνότητα είναι χαμηλότερη από εκείνη του ορατού φωτός, των ακτίνων Χ ή των ακτίνων γάμμα.</p>
</div>
</div>
  <div class="nested1">
<h2>Το επίπεδο ακτινοβολίας που εκπέμπεται από τη συσκευή</h2>
<div>
  <p>Όταν χρησιμοποιείται μια κινητή συσκευή, η έκθεση του κεφαλιού του χρήστη στα ραδιοκύματα είναι σχετικά υψηλή. Το επίπεδο έκθεσης σε ακτινοβολία εκπεμπόμενη από κινητή συσκευή βασίζεται σε μια μονάδα μέτρησης γνωστής ως SAR (ακρωνύμιο του Ειδικού Ρυθμού Απορρόφησης), η οποία περιγράφει την ποσότητα εκπεμπόμενης ενέργειας ανά μονάδα μάζας ιστού, όπως για παράδειγμα ιστού του ανθρώπινου σώματος. Για τους σκοπούς πραγματοποίησης μετρήσεων, το SAR καταμετράται σε W/kg ή mW/g.</p>
  <p>Οι κατασκευαστές πραγματοποιούν ελέγχους επιπέδων SAR, κατά τους οποίους ελέγχεται σε εργαστηριακό περιβάλλον μια ολοκληρωμένη και πλήρως λειτουργική συσκευή. Τα επίπεδα SAR που εκπέμπονται από τις συσκευές κυμαίνονται. Σε γενικές γραμμές, όσο κοντύτερα βρίσκεται η κινητή συσκευή στην κεραία του σταθμού βάσης, τόσο χαμηλότερα είναι τα επίπεδα εκπεμπόμενου SAR σε σχέση με την περίπτωση στην οποία η κινητή συσκευή είναι μακρύτερα από την κεραία του σταθμού βάσης ή όταν η ισχύς σήματος σε μια δεδομένη τοποθεσία είναι χαμηλή.</p>
  <p>Η διαδικασία μέτρησης του SAR είναι ιδιαίτερα πολύπλοκη και υπάρχουν λίγα μόνον εργαστήρια ανά την υφήλιο τα οποία είναι εξειδικευμένα και είναι σε θέση να πραγματοποιούν ελέγχους SAR. Οι κατασκευαστές κινητών συσκευών είναι υποχρεωμένοι να πραγματοποιούν αυστηρούς ελέγχους μέτρησης SAR (για τη μέγιστη τιμή μετάδοσης) σύμφωνα με τους Αμερικανικούς ή τους Ευρωπαϊκούς κανονισμούς, και να καθορίζουν το μέγιστο επίπεδο SAR που καταμετρήθηκε.</p>
  <p>Εξαιτίας του επιπέδου πολυπλοκότητας των ελέγχων, η συσκευή δεν υποβάλλεται σε περιοδικούς ελέγχους SAR. Το επίπεδο SAR της συσκευής ενδέχεται να αποκλίνει από το αρχικώς καταμετρηθέν κατά οιονδήποτε χρόνο του κύκλου ζωής του προϊόντος λόγω πιθανής ζημίας, των εκτελούμενων εργασιών συντήρησης ή τυχόν τροποποιήσεων της αρχικής διαμόρφωσης.</p>
  <p>Το μέγιστο επιτρεπτό επίπεδο εκπομπών από μια κινητή συσκευή κατά τους Κανονισμούς Προστασίας Καταναλωτή 5762 - 2002 (Στοιχεία για τη μη ιονίζουσα ακτινοβολία που εκπέμπεται από κινητές συσκευές) είναι 2 watt ανά κιλό (W/kg), καταμετρηθέντα σε 10 g ιστού σύμφωνα με την Ευρωπαϊκή μέθοδο μέτρησης, και 1,6 W/kg καταμετρηθέντα σε μάζα 1 g ιστού σύμφωνα με την Αμερικανική μέθοδο μέτρησης.</p>
  <div class="example">
    <table>
<tr>
<td class="image">
<p>
<img src="../images/Note.jpg"/>
</p>
</td>
<td class="text">
<p>Το μέγιστο επίπεδο SAR που εκπέμπεται από αυτή τη συσκευή αναφέρεται στις μεθόδους μετάδοσης που χρησιμοποιούνται στο Ισραήλ.</p>
</td>
</tr>
</table>
  </div>
</div>
</div>
  <div class="nested1">
<h2>Υγεία και ασφάλεια</h2>
<div>
  <p>Ανησυχίες για την πιθανώς αρνητική επίδραση της χρήσης κινητών συσκευών, και ειδικότερα για τη διασύνδεσή της με την εμφάνιση καρκίνου, έχουν εγερθεί από τότε που η τεχνολογία κινητής τηλεφωνίας κατέστη διαθέσιμη στο ευρύ κοινό κατά τη δεκαετία του 1980.</p>
  <p>Τα αποτελέσματα της πρώτης μελέτης δημοσιεύτηκαν το 1996 και τα αποτελέσματα αρκετών πρόσθετων μελετών δημοσιεύτηκαν στη συνέχεια στις αρχές του 21<sup>ου</sup> αιώνα. Κατά κανόνα στις εν λόγω μελέτες δεν εξακριβώθηκε αύξηση του κινδύνου εμφάνισης όγκων μεταξύ των χρηστών, αλλά σε όλες τις αναφορές παρατηρήθηκε ότι η λανθάνουσα περίοδος στις σχετικές μελέτες ήταν ανεπαρκής για την εκτίμηση της ύπαρξης πιθανής διασύνδεσης μεταξύ έκθεσης σε εκπομπές ραδιοσυχνοτήτων από κινητές συσκευές και εμφάνισης καρκίνου στις περιοχές του σώματος που εκτέθηκαν στις εν λόγω εκπομπές.</p>
  <p>Κατά την τελευταία δεκαετία δημοσιεύτηκαν αρκετές μελέτες, όπως η μελέτη INTERPHONE, με συντονιστή τον Διεθνή Οργανισμό Ερευνών για τον Καρκίνο (IARC). Στη μελέτη αυτή έλαβαν μέρος 18 κέντρα ανά την υφήλιο. Η εκτενής ανάλυσή τους κατέδειξε μια αύξηση του κινδύνου εμφάνισης καρκίνου μεταξύ εκείνων που χρησιμοποίησαν κινητή συσκευή για διάστημα άνω των 10 ετών, σε άτομα τα οποία ανέφεραν ότι είχαν την κινητή συσκευή τους από την πλευρά όπου εμφανίστηκε ο όγκος, καθώς μεταξύ εκείνων που ανήκαν στην κατηγορία συχνότερης χρήσης.</p>
  <p>Υπάρχει μια διχογνωμία στην επιστημονική κοινότητα σχετικά με το αν τα ευρήματα αντικατοπτρίζουν την πραγματικότητα ή είναι αποτέλεσμα προβλημάτων της μεθοδολογίας που ακολουθήθηκε. Σε κάθε περίπτωση, θα πρέπει να αναφερθεί ότι η μέγιστη διάρκεια και η χρονική έκταση χρήσης που καταγράφηκε στις μελέτες αυτές είναι περιορισμένες σε σχέση με την τρέχουσα χρονική έκταση χρήσης των κινητών συσκευών (λανθάνουσα περίοδος έως και 12 έτη, και 2 έως 2,5 ώρες μηνιαίως, όπως αναφέρεται, για παράδειγμα από το ήμισυ των συμμετεχόντων στη μελέτη INTERPHONE).</p>
  <p>Οι μελέτες αυτές εξέτασαν τον κίνδυνο που προκαλείται εκ της έκθεσης και χρήσης της συσκευής του τελικού χρήστη, και όχι τον κίνδυνο εκ της περιβαλλοντικής έκθεσης σε ακτινοβολία εκπεμπόμενη από τους σταθμούς βάσης και τις λοιπές συσκευές που εκπέμπουν ακτινοβολία.</p>
  <p>Η αβεβαιότητα αναφορικά με τους κινδύνους για την υγεία, αφενός, και την ευρεία έκθεση του πληθυσμού (περιλαμβανομένων των παιδιών), αφετέρου, είχε ως αποτέλεσμα τη λήψη προληπτικών μέτρων από τις περισσότερες χώρες της υφηλίου σχετικά με την έκθεση σε ακτινοβολία εκπεμπόμενη από συσκευές τεχνολογίας κινητής τηλεφωνίας.</p>
  <p>Τον Μάιο του 2011, ο Διεθνής Οργανισμός Ερευνών για τον Καρκίνο (IARC), μέρος του Παγκόσμιου Οργανισμού Υγείας, ταξινόμησε τα ηλεκτρομαγνητικά πεδία ραδιοσυχνοτήτων στην κατηγορία Β2 καρκινογενών παραγόντων για τους ανθρώπους (πιθανώς καρκινογενή) και κατά συνέπεια εξέφρασε ξεκάθαρα την υποστήριξή του για μια προσέγγιση βασισμένη στην προληπτική φροντίδα σε αυτό το ζήτημα.</p>
  <p>Η θέση του Υπουργείου Υγείας είναι ότι ενόψει των τρεχόντων ευρημάτων των μελετών, είναι αναγκαίο να συνεχιστεί η τήρηση της αρχής της προληπτικής φροντίδας.</p>
</div>
</div>
  <div class="nested1">
<h2>Συστάσεις του Υπουργείου Υγείας σχετικά με τη χρήση κινητών συσκευών</h2>
<div>
  <p>Το Υπουργείο Υγείας γενικά υιοθετεί τις οδηγίες που εκδίδουν οι περισσότερες διεθνείς αρχές που συνιστούν τη γενική αρχή της "πρόληψης" κατά τη χρήση κινητών συσκευών. Συμμορφούμενο με τις εν λόγω οδηγίες, το Υπουργείο συνιστά τα εξής:</p>
  <ul>
    <li>
<span class="li-content">Η χρήση ηχείων / καλωδιακών ακουστικών με μικρόφωνο ή ακουστικών και η τήρηση της συσκευής μακριά από το σώμα, όταν χρησιμοποιείται για τηλεφωνικές κλήσεις, μειώνει σημαντικά την έκθεση σε εκπομπές ραδιοσυχνοτήτων. Επομένως συνιστάται να κρατάτε τη συσκευή μακριά από το σώμα σας και να μην την κουβαλάτε πάνω στο σώμα σας ενόσω χρησιμοποιείται για τηλεφωνική επικοινωνία, όπως, για παράδειγμα, σε μια ζώνη στη μέση σας, σε μια τσέπη ή κρεμασμένη από ένα λουράκι στο λαιμό σας. Η ελαχιστοποίηση του αριθμού και της διάρκειας των κλήσεων μέσω της κινητής συσκευής αποτελεί έναν πρόσθετο, εύκολο τρόπο μείωσης της έκθεσης.</span>
</li>
    <li>
<span class="li-content">Το επίπεδο εκπεμπόμενης ακτινοβολίας αυξάνεται σε τοποθεσίες όπου η ισχύς σήματος είναι χαμηλού επιπέδου (όπως εάν υπάρχουν λίγες κεραίες συγκριτικά ή σε μέρη όπως ασανσέρ και τρένα, όπου η ηλεκτρομαγνητική θωράκιση προκαλεί παρεμβολές στη λήψη σήματος). Επομένως, η χρήση της συσκευής για τηλεφωνικές κλήσεις θα πρέπει να αποφεύγεται σε τέτοιες περιοχές. Η ποιότητα σήματος δηλώνεται καθαρά μέσω της ράβδου σήματος της κινητής συσκευής, πράγμα που καθιστά απλή υπόθεση την εξακρίβωση της χαμηλής στάθμης σήματος.</span>
</li>
    <li>
<span class="li-content">Ειδικά συνιστάται η προληπτική επίδειξη προσοχής σχετικά με τα παιδιά, τα οποία είναι ιδιαίτερα επιρρεπή στην ανάπτυξη καρκίνου, όταν εκτίθενται σε καρκινογόνους παράγοντες. Η επίδραση σε παιδιά της έκθεσης σε εκπομπές ραδιοσυχνοτήτων κινητών συσκευών δεν έχει ερευνηθεί ακόμη, καθώς η χρήση κινητών συσκευών από παιδιά ξεκίνησε σημαντικά αργότερα σε σχέση με τους ενήλικες. Συνιστάται ιδιαίτερη προσοχή όσον αφορά τα παιδιά, εξαιτίας της ηλικίας τους και επειδή βρίσκονται στο στάδιο της ανάπτυξης και είναι ευαίσθητα σε ζητήματα υγείας, με αυξημένη αναμενόμενη διάρκεια ζωής (και επομένως αυξημένη αναμενόμενη σωρευτική, σημαντική έκθεση σε εκπεμπόμενη ακτινοβολία καθώς και μακροχρόνια νοσηρότητα), και επίσης ενόψει των ηθικών ζητημάτων που προκύπτουν κατά τη λήψη των αποφάσεων που αφορούν τα ανήλικα άτομα. Για αυτούς τους λόγους, το Υπουργείο Υγείας συνιστά στους γονείς να περιορίζουν την έκθεση των παιδιών στις κινητές συσκευές, στο βαθμό που αυτό είναι δυνατό, να λαμβάνουν υπόψη τους την ηλικία στην οποία μπορεί ένα παιδί να ξεκινήσει να χρησιμοποιεί τέτοιες συσκευές, να περιορίζουν την εν λόγω χρήση σε κάθε περίπτωση, να επιμένουν αυστηρά στη χρήση ενός καλωδιακού (και όχι ασύρματου) σετ ακουστικών με μικρόφωνο ή ακουστικών ή ηχείων όταν χρησιμοποιείται η κινητή συσκευή.</span>
</li>
    <li>
<span class="li-content">Όταν οδηγείτε, είναι σημαντικό να περιορίζεται η χρήση της κινητής συσκευής και σε κάθε περίπτωση να τηρείται o Κανονισμός Κυκλοφορίας 28b. Στον εν λόγω Κανονισμό αναφέρεται ότι: "ενόσω το όχημα βρίσκεται σε κίνηση, ο οδηγός δεν επιτρέπεται να κρατά συσκευή σταθερής ή κινητής τηλεφωνίας και δεν επιτρέπεται η χρήση αυτών εκτός αν αυτή πραγματοποιείται μέσω ανοικτής συνομιλίας (speakerphone), και επίσης απαγορεύεται η αποστολή ή ανάγνωση μηνύματος SMS". Σύμφωνα με αυτόν τον κανονισμό, "ανοικτή συνομιλία είναι η συνομιλία μέσω συσκευής που επιτρέπει τη χρήση τηλεφώνου χωρίς να το κρατά ο χρήστης, και αν η συσκευή αποτελεί μέρος τηλεφωνικής συσκευής, η τελευταία θα είναι εγκατεστημένη στο όχημα κατά σταθερό τρόπο, ώστε να εμποδίζεται η μη ηθελημένη μετακίνησή της". Σε περίπτωση εγκατάστασης σταθερού τηλεφώνου στο όχημα, συνιστάται η εγκατάσταση εξωτερικής κεραίας και η προτίμηση καλωδιακής σύνδεσης μεταξύ τηλεφώνου και ηχείου αντί μιας ασύρματης συσκευής Bluetooth.</span>
</li>
  </ul>
</div>
</div>
  <div class="nested1">
<h2>Η επίδραση των κινητών συσκευών στον ιατροτεχνολογικό εξοπλισμό</h2>
<div>
  <p>Σε γενικές γραμμές, ο σύγχρονος ιατροτεχνολογικός εξοπλισμός είναι καλά προστατευμένος έναντι έκθεσης σε ραδιοκύματα και φυσιολογικά δεν υπάρχει καμία ανάγκη να φοβάται κανείς πιθανή δυσλειτουργία του ιατροτεχνολογικού εξοπλισμού λόγω παρεμβολών που προκαλούνται εκ της έκθεσης σε εκπομπές ραδιοσυχνοτήτων κινητών συσκευών. Παρόλα αυτά, το Υπουργείο Υγείας συνιστά να κρατούνται οι κινητές συσκευές μακριά από ιατρικά εμφυτεύματα (30 έως 50 cm) τα οποία είναι εμφυτευμένα στον ασθενή ή μεταφέρονται από αυτόν.</p>
  <p>Στην εγκύκλιο του τομέα Διαχείρισης Φαρμάκων του Υπουργείου Υγείας (2002) που απευθύνεται στους διευθυντές νοσοκομείων αναφέρεται ότι η χρήση κινητών συσκευών και αμφίδρομων ραδιοσυσκευών σε νοσοκομεία πρέπει αφενός να μην θέτει σε κίνδυνο την υγεία και την ασφάλεια των ασθενών και αφετέρου να επιτρέπει στο προσωπικό, τους ασθενείς και τα μέλη των οικογενειών τους να ωφελούνται από τη χρήση των υπηρεσιών. Στην εγκύκλιο καθορίζονται οι περιοχές των ιατρικών εγκαταστάσεων όπου απαγορεύεται αυστηρά η χρήση κινητών συσκευών καθώς και οι περιοχές όπου αυτή επιτρέπεται (τηρώντας παράλληλα τη δέουσα απόσταση από τις περιοχές όπου λειτουργούν συστήματα και εξοπλισμός για την υποστήριξη της ζωής).</p>
</div>
</div>
  <div class="nested1">
<h2>Πρόσθετες πληροφορίες</h2>
<div>
  <p>Επίσης, υπάρχουν διάφορες ανεξάρτητες πληγές πληροφοριών, όπως οι εξής:</p>
  <p>WHO – Παγκόσμιος Οργανισμός Υγείας <a href="https://www.who.int/emf">www.who.int/emf</a>
</p>
  <p>IARC – Διεθνής Οργανισμός για την Έρευνα του Καρκίνου – <a href="https://www.iarc.fr">www.iarc.fr</a>
</p>
  <p>FDA - Οργανισμός Τροφίμων και Φαρμάκων των Η.Π.Α. <a href="https://www.fda.gov/radiation-emittingproducts/radiationsafety/default.htm">www.fda.gov/Radiation-EmittingProducts/RadiationSafety/default.htm</a>
</p>
  <p>ICNIRP – Διεθνής Επιτροπή Προστασίας από τη Μη-Ιονίζουσα Ακτινοβολία – <a href="https://www.icnirp.org/">www.icnirp.org</a>
</p>
  <p>RSC – Ακαδημία Τεχνών, Ακαδημία Ανθρωπιστικών και Κοινωνικών Επιστημών και Ακαδημία των Επιστημών του Καναδά – <a href="https://www.rsc.ca">www.rsc.ca</a>
</p>
  <p>Soreq - Ερευνητικό Κέντρο Πυρηνικής Ενέργειας – <a href="http://www.soreq.gov.il">www.soreq.gov.il</a>
</p>
  <p>Υπουργείο Προστασίας του Περιβάλλοντος – <a href="http://www.sviva.gov.il">www.sviva.gov.il</a>
</p>
  <p>Υπουργείο Βιομηχανίας, Εμπορίου και Εργασίας – <a href="http://www.moital.gov.il">www.moital.gov.il</a>
</p>
  <div class="example">
    <table>
<tr>
<td class="image">
<p>
<img src="../images/Note.jpg"/>
</p>
</td>
<td class="text">
<p>
      
      Υπερισχύει η εβραϊκή έκδοση.</p>
</td>
</tr>
</table>
  </div>
</div>
</div>
</div>
</body>
</html>